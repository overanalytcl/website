---
title: "Despre"
date: 2024-08-27
description: "Află mai multe despre acest blog și autorul său."
toc: false
---

## Salut!

Acesta este colțul meu personal de pe internet unde împărtășesc orice îmi trece
prin minte. Fie că este vorba despre tehnologie, tutoriale, gânduri random sau
altceva, vei găsi aici un amestec de toate. Gândește-te la acest blog ca la o
discuție casual la o cafea — fără cafea, dar poți să îți iei o ceașcă în timp ce
citești!

## Despre ce este blogul?

- **Tehnologie și programare**: Sunt un pasionat de tehnologie de când eram mic,
  așa că vei vedea postări despre ultimele unelte, proiecte de programare și
  orice altceva îmi atrage atenția în lumea tech. Îmi place să experimentez
  lucruri noi, și aici notez tot ce învăț, fie că este ceva cool, fie că nu.

- **Tutoriale și ghiduri**: Datorită interesului meu pentru tehnologie, îmi
  place să îmi împărtășesc gândurile și să ajut alți oameni. Da, sunt unul
  dintre _acei_ oameni care chiar se bucură să scrie documentație. Acest blog
  este cel mai bun mod prin care pot să te ajut, pe tine, cititorule, să înveți
  ceva nou. Este și o experiență de învățare pentru mine, deoarece cred în [efectului
  protégé](https://effectiviology.com/protege-effect-learn-by-teaching/) și în
  [tehnica Feynman](https://fs.blog/feynman-learning-technique/).

- **Reflecții personale**: Uneori, îmi place să reflectez asupra vieții, să
  împărtășesc povești personale sau să discut despre ce se întâmplă în lume.
  Este mai mult un flux de conștiință — doar eu, fiind eu.

## Despre mine

Salut, sunt Ștefan! Sunt dezvoltator software și pasionat de tehnologie,
locuiesc în România. Am început acest blog ca un mod de a-mi documenta
călătoria, de a împărtăși ce am învățat și de a mă conecta cu oameni cu aceleași
interese.

Sunt, în primul rând, un pasionat de limbaje de programare, în prezent învățând
despre LSP și Tree-Sitter, compilatoare, sisteme de tipuri și mașini virtuale.
Îmi place foarte mult să scriu cod în Pascal, Oberon, Ada și Modula-2 (îmi plac
`begin`-urile și `end`-urile, ca să zic așa, precum și toată munca lui Niklaus
Wirth (R.I.P.)). În afara acestora, folosesc ocazional Tcl, Perl 5, PHP,
PowerShell și Bash, cu ceva Python și Ruby rareori. Dacă este nevoie, pot scrie
cod în Fortran, Go, C++, C#, Java, Kotlin și JS/TS, printre altele.

Când nu programez, mă vei găsi probabil citind o carte bună sau explorând alte
domenii ale informaticii, lingvisticii, istoriei postbelice sau matematicii,
printre altele. Sunt pasionat de învățare și îmi place să mă provoc cu proiecte
și idei noi.

Simte-te liber să mă contactezi dacă vrei să ne conectăm, să colaborăm sau doar
să stăm de vorbă! Mă poți găsi pe [GitHub](https://github.com/overanalytcl),
[Mastodon](https://hachyderm.io/@overanalytcl) sau prin
[email](mailto:uneven-shiver@protonmail.com).

Mulțumesc că ai trecut pe aici, și sper să îți placă timpul petrecut pe blog!

---

*Acest blog folosește tema Anubis2 pentru Hugo, un design simplu și minimalist
care se concentrează pe conținut. Dacă ești interesat, poți vedea tema pe
[GitHub](https://github.com/Junyi-99/hugo-theme-anubis2).*
